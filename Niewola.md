# Kornel Filipowicz – „Niewola”

W państwie totalitarnym  
Wolność  
Nie będzie nam odebrana  
Nagle  
Z dnia na dzień  
Z wtorku na środę  
Będą nam jej skąpić powoli  
Zabierać po kawałku  
(Czasem nawet oddawać  
Ale zawsze mniej, niż zabrano)  
Codziennie po trochę  
W ilościach niezauważalnych  
Aż pewnego dnia  
Po kilku lub kilkunastu latach  
Zbudzimy się w niewoli

Ale nie będziemy o tym wiedzieli  
Będziemy przekonani  
Że tak być powinno  
Bo tak było zawsze.